---
layout: service
title: "Emigreren"
img: CanadaEmigreren.jpg # Add image post (optional)
description: You’ll find this post in your `_posts` directory. Go ahead and edit it and re-build the site to see your changes. # Add post description (optional)
tag: [Travel, Blogging, Mountains]
country: Canada

---
<strong>Emigreren naar Canada via gezinshereniging</strong><br/>
Canada biedt vrij uitgebreide mogelijkheden voor gezinsvorming en gezinshereniging. Bent u getrouwd of woont u al minstens 1 jaar samen met iemand met de Canadese nationaliteit of met een Canadese permanente verblijfsvergunning? Dan kunt u door haar of hem gesponsord worden voor een permanente verblijfsvergunning ongeacht uw leeftijd, beroep of werkervaring. Wilt u meer weten over deze mogelijkheid, neem dan <a href="{{ site.baseurl }}/contact">contact</a> met ons op.

<strong>Emigreren naar Canada via de beroepenlijst</strong><br/>
Canada hanteert voor migranten een puntensysteem waarbij een minimale puntenscore nodig is om in aanmerking te komen voor een permanente verblijfsvergunning. Er worden punten toegekend voor o.a. uw beroep, werkervaring, opleiding, leeftijd en taalkennis. Emigreren via deze weg kan alleen als uw beroep voorkomt op de beroepenlijst die Canada hiervoor heeft opgesteld: de <i>National Occupational Classification</i> (NOC). Heeft u een relevant diploma en minstens een jaar ervaring in een van de beroepen op de lijst? En bent u jonger dan 35 jaar en vloeiend in Engels en/of Frans? Dan komt u zeer waarschijnlijk in aanmerking voor een permanente verblijfsvergunning onder de <i>Federal Skilled Worker Category</i>.
Ook als u ouder bent dan 35 zou u misschien in aanmerking kunnen komen, vooral als u een hoge opleiding heeft en/of of minstens 6 jaar ervaring in wat Canada beschouwt als 'skilled work'. Benieuwd naar de beroepenljst? Kijk dan <a href="https://www.canada.ca/en/immigration-refugees-citizenship/services/immigrate-canada/express-entry/eligibility/find-national-occupation-code.html#find">hier</a> op de officiële site van de Canadese overheid. U kunt dan kijken of uw beroep op de lijst staat.

Het kan ook voorkomen dat uw beroep wel op de NOC beroepenlijst staat, maar dat uw puntenscore op basis van de andere factoren niet hoog genoeg
is om in aanmerking te komen voor een verblijfsvergunning. In dat geval is de <i>Canadian Experience Class</i> misschien de oplossing voor u. Na een jaar werken op een werkvisum kunt u al in aanmerking komen voor een permanente verblijfsvergunning.

<p>Wilt u meer weten over uw mogelijkheden om via de beroepenlijst te emigreren, <a href="{{ site.baseurl }}/contact">stuur ons dan een email</a> met uw C.V., dan nemen wij spoedig contact met u op.<p/>

<p><strong>Wilt u emigreren naar Canada maar staat uw beroep niet op de beroepenlijst?</strong><br/>
Als uw beroep niet op de NOC beroepenlijst staat komt u, afhankelijk van uw beroep, misschien in aanmerking voor een visum via de <i>Federal Skilled Trades Class</i>, speciaal voor vakmensen. Mocht u vrijblijvend meer willen weten over deze optie, neem dan <a href="{{ site.baseurl }}/contact">contact</a> op.
