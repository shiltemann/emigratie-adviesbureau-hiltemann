---
layout: service
title: "Emigreren"
img: newzealand/emigreren.jpg
country: Nieuw-Zeeland

---
<strong>Emigreren naar Nieuw-Zeeland via gezinshereniging</strong><br/>
Nieuw-Zeeland biedt vrij uitgebreide mogelijkheden voor gezinsvorming en gezinshereniging. Bent u getrouwd of woont u al minstens 1 jaar samen met iemand met de Nieuw-Zeelandse nationaliteit of een Nieuw-Zeelandse permanente verblijfsvergunning? Dan kunt u door haar of hem gesponsord worden voor een permanente verblijfsvergunning ongeacht uw leeftijd, beroep of werkervaring. Wilt u meer weten over deze mogelijkheid, neem dan contact op met ons partnerbedrijf <a href="https://www.visaversa.com/" target="_blank">VisaVersa</a>.

<strong>Emigreren naar Nieuw-Zeeland via de beroepenlijst</strong><br/>
Nieuw-Zeeland hanteert voor migranten een puntensysteem waarbij een minimale puntenscore nodig is om in aanmerking te komen voor een permanente verblijfsvergunning. Er worden punten toegekend voor o.a. uw beroep, werkervaring, opleiding, leeftijd en taalkennis. Nieuw-Zeeland hanteert hiervoor een beroepenlijst genaamd de <i>New Zealand Skill Shortage List</i>. Dit is een lijst met beroepen waar een tekort aan is op de Nieuw-Zeelandse arbeidsmarkt. Om in aanmerking te komen voor een permanente verblijfsvergunning is het nodig dat uw beroep zich op deze lijst bevindt. Daarnaast maakt u de meeste kans als u onder de 55 jaar oud bent, minstens een HBO diploma heeft, en goed Engels spreekt (u hoeft niet vloeiend te zijn).

Het is de afgelopen jaren echter een stuk moeilijker geworden om de minimum puntenscore te behalen. Dit is omdat Nieuw-Zeeland een strenger immigratiebeleid is gaan voeren. Zo is de beroepenlijst beperkter geworden, en is de minimum puntenscore omhoog gegaan. Daardoor moet er tegenwoordig eigenlijk altijd sprake zijn van een werkaanbod van een Nieuw-Zeelandse werkgever om genoeg punten te halen. En in de meeste gevallen moet die werkgever zich buiten Auckland bevinden.

Wilt u meer weten over uw kansen om te emigreren naar Nieuw-Zeeland? Neem dan contact op met ons partnerbedrijf <a href="https://www.visaversa.com/" target="_blank">VisaVersa</a>.
