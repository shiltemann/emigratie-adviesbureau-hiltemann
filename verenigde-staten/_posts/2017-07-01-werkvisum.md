---
layout: service
title: "Werkvisum"
img: verenigdestaten/werkvisum.jpg
country: Verenigde Staten
description: >
  Heeft u een werkvisum nodig voor de VS? EAH helpt u bij de aanvraag.
  zowel voor korte en langdurige projecten.
---

Om in de Verenigde Staten te mogen werken of stage lopen heeft u in bijna alle gevallen een werkvisum nodig. Er zijn hiervoor verschillende categorieën en iedere categorie heeft andere uitgangspunten, waardoor de voorwaarden en aanvraagprocedure van ieder visum significant kunnen verschillen. Welk visum voor u het meest geschikt is, is dus afhankelijk an uw specifieke situatie. De volgende werkvisums worden het meest aangevraagd:

<p><strong>H-1B visum voor gespecialiseerde werknemers</strong><br/>
Voor dit visum heeft u een werkgever in de Verenigde Staten nodig om u te sponsoren. Daarnaast moet het werk dat u gaat verrichten op professioneel en vaak specialistisch niveau zijn en moet u in de meeste gevallen over een (voor het werk relevant) HBO of WO diploma beschikken. Ook zijn er specifieke eisen voor het loon dat wordt betaald. Het visum kan in eerste instantie voor 3 jaar worden aangevraagd. U mag gedurende deze tijd alleen werken voor de werkgever die u gesponsord heeft. Voor dit visum moet een aantal stappen worden doorlopen waarbij zowel u als de werkgever bewijzen dat aan alle eisen wordt voldaan.
</p>

<p>Voor het H-1B visum is een jaarlijks quotum. Aanvragen kunnen worden ingediend vanaf 1 april van elk jaar. Soms is het quotum erg snel bereikt. Het kan een kwestie zijn van weken of maanden, maar het is ook wel eens gebeurd dat het quotum binnen enkele dagen al werd bereikt. Het is daarom belangrijk om er op tijd bij te zijn en precies te weten hoe de aanvraag in elkaar moet worden gezet en in moet worden gediend. Wij verzorgen de aanvraag voor u van begin tot einde, zodat u de beste kans heeft om het visum te bemachtigen.
</p>

<p>Als u een H-1B visum aan wilt vragen en directe familieleden, zoals een partner en/of kinderen, mee wilt nemen naar de VS, moet voor hen een ander,  apart visum worden aangevraagd. Wij kunnen ervoor zorgen dat zowel u als uw familie de juiste visums verkrijgen. Neem voor meer informatie en voor een beoordeling van uw kansen <a href="{{ site.baseurl }}/contact">contact</a> met ons op.
</p>

<p><strong>I-visum voor Journalisten</strong><br/>
Het I-visum is speciaal voor journalisten en werknemers van mediaorganisaties. Hieronder vallen ook freelance journalisten en werknemers van onafhankelijke productiebedrijven, als die in opdracht van een mediaorganisatie werken. Het visum wordt alleen toegekend wanneer het een opdracht betreft met educatieve of informatieve doeleinden, dus zonder commercieel karakter. Daarnaast mag u voor het werk niet betaald krijgen.
</p>

<p>
De aanvraag voor een I-visum verloopt via de Amerikaanse ambassade. Wij kunnen u helpen met de aanvraag van begin tot einde, ook wanneer het een grote groep betreft. Neem hiervoor <a href="{{ site.baseurl }}/contact">contact</a> met ons op.
</p>

<p>
<strong>O-1 visum voor mensen met een speciaal talent</strong><br/>
Dit visum is bedoeld voor mensen die uitblinken in hun vak op het gebied van kunst, wetenschap, sport, onderwijs of business, alsmede voor bepaalde artiesten die in de televisie-, film- of muziekindustrie werken. De eisen hiervoor zijn erg streng, en er moet uitgebreid bewezen worden dat u inderdaad tot de top van uw vakgebied behoort. De aanvraag is daarom niet alleen ingewikkeld maar neemt vaak ook erg veel tijd in beslag. Wij hebben veel ervaring met deze procedure en kunnen u daarom van begin tot einde helpen met de aanvraag. Neem <a href="{{ site.baseurl }}/contact">contact</a> met ons op om meer te weten over uw mogelijkheden.
</p>

<p>
<strong>P visum voor entertainers en atleten</strong><br/>
Dit visum is speciaal voor entertainers en atleten die voor een specifiek evenement naar de Verenigde Staten willen afreizen. Er zijn meerdere categorieën binnen dit visum, en welke voor u het meest geschikt is hangt af van uw precieze situatie. Wilt u meer weten over dit visum, neem dan <a href="{{ site.baseurl }}/contact">contact</a> met ons op.
</p>


<p>Wilt u weten of u in aanmerking komt voor een werkvisum voor de Verenigde Staten? Neem dan <a href="{{ site.baseurl }}/contact">contact</a> met ons op. Wij beoordelen uw kansen en kunnen de gehele aanvraag voor u verzorgen.
</p>
